[Anasayfa](http://alperenkeles.me/pass-fail-metu/)

## Pass/Fail Sistemiyle İligli Sıkça Sorulan Sorular

1. **Sistem Kısaca nedir?**

Opsiyonlu Pass/Fail sistemi, harf notlarının açıklanmasından sonra, AA/DD arasındaki notları alan öğrencilerin, kendi seçtikleri derslerden aldıkları harf notlarını pass(S) olarak saydırarak, ortalama hesaplamasına katılmamasını sağlayan bir sistemdir.


1. **S statüsünü tercih ederek verdiğim bir ders, ilgili dersin bağladığı başka dersler alabilmeme engel mi? Sistem yüzünden okulum uzar mı?**

Hayır. Opsiyonel Pass/Fail sistemi kullanılarak S statüsünde verilen ders transkripte kredisiz dersi başarıyla tamamlamış etkisinde yansıyor. Dolayısıyla dersin bağladığı diğer dersleri almanızda bir engel teşkil etmez ve okulunuzu uzatmaz.


1. **Derslerimden birini pass/fail statüsüne aldığımda ilerde yabancı prestijli üniversitelere başvururken başarısız imajı vererek tercih edilmeme sebebi olacağını düşünüyorum. Bu doğru bir kaygı mı?**

Sistemin sizlere zorunlu tuttuğu bir durum yok. Eğer aklınızda bir soru işareti varsa klasik harf notu sistemini seçmek sizin için daha makul olabilir. 


1. **Prob olan bir öğrenci tüm derslerini geçer verdiyse bile probdan çıkamayacak mı?**

Hayır.Prob olan bir öğrenci probation durumundan çıkabilmesi için ortalamasını yükseltmesi gerekmektedir. Bu sistemle ortalamasını düşüren dersleri S olarak saydırıp diğerlerini harf notu olarak saydırdığında prob durumundan çıkması daha kolay olacaktır. Ayrıntılı örnekler için sitenin giriş sayfasına bakınız.

1. **Şartlı geçtiğim (DD ve DC) dersleri bu sistemde ‘S’ statüsünde saydırabilecek miyim?**
	
Bizim önerdiğimiz sistemde öğrenci geçtiği dersi (DD’den AA’ya kadar) istediği takdirde ‘S’ statüsünde saydırabilme hakkına sahiptir.


1. **Kaldığım için ya da yükseltmek için tekrar aldığım dersi ‘S’ statüsünde saydırabilecek miyim, bu durumda önceki notumun ortalamama bir etkisi olur mu?**

Bizim önerdiğimiz sistemde öğrenci aldığı dersi kaçıncı oluşuna bakılmaksızın dersi geçmesi halinde ‘S’ statüsünde saydırabilecektir. Bu durumda daha önceden aldığı dersinin ortalamaya etkisi kalkar. Toplam kredi sayısında ve dersin getirdiği başarı kredisi düşürülerek yeniden ortalama hesaplanır.


1. **Bu durum hocaların notlandırmada/ödevlerde/sınavlarda zorlaştırmaya gitmesine sebep olur mu?**

Sistemin hocaların hazırlayacağı sınav ya da ödevleri kapsayan herhangi bir yanı yoktur. Bu karar normal dönemde de olduğu üzere her dersin hocasına ait olan bir karardır.


1. **Tüm dersler için ayrı ayrı opsiyonel bir sistem yerine, dönemi toptan kapsayan bir sistem gelme ihtimali var mı?**

Probation durumunda olan öğrenciler olduğu için ve tüm dersler bu kategoriye çevirdikleri takdirde probation durumundan çıkamayacakları ( eğer ortalamaya olan etkisi kaldırılırsa derslerini geçen herkesin probation durumundan çıkacağı) için bu şekilde bir sistemin gelmesi çok da mümkün durmuyor.
