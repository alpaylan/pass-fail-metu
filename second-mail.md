Yetkili ODTÜ Makamlarına,

2 Nisan Cuma günü salgın ortamında eğitimin sürdürülmesine alternatif çözümlerin öne sürüldüğü öğrenci dostu çözümlerin ortaya çıkarılması adına toplu bir mail atıldı. 

Bu mail sonrasında, okul içi kamuoyu yoklaması yapmak amacıyla bizler gönüllü çevrimiçi bir anket açtık, anketi an itibariyle 1275 kişi doldurmaktadır.

Devam etmeden bazı önemli hususları belirtmek isterim, söz konusu anket herhangi bir şekilde güvenilirlik tayin etmek için yeterli değildir, atılan 1275 oyun eşsizliği, doğruluğu gibi hiçbir iddiada bulunmuyorum, anketin herhangi bir resmiyeti de aynı şekilde mevcut değildir. 

Anketin yapılmasının amacı, iyi niyetli bir şekilde sistemin öğrencilere etkisinin öğrenciler tarafından nasıl gözlemlendiğine dair bir ön fikrin rektörlük, öğrenci işleri gibi makamlara sunmak, bu konuda söz konusu makamları daha resmi, detaylı, gerçekçi çalışmalar yapmaya teşvik etmektir.

Ankete öncelikle genel sonuçlardan bahsederek başlamak istiyorum.

Klasik Harf Notu Sisteminin devam ettirilmesine verilen notlar sırasıyla:
688(%54) adet karşıyım
434(%34) adet nötrüm
153(%12) adet destekliyorum olarak dağılmaktadır.

Opsiyonsuz(Zorunlu) Pass/Fail Sisteminin devam ettirilmesine verilen notlar sırasıyla:
406(%32) adet karşıyım
396(%31) adet nötrüm
473(%37) adet destekliyorum olarak dağılmaktadır.

Opsiyonel Pass/Fail Sisteminin devam ettirilmesine verilen notlar sırasıyla:
101(%8) adet karşıyım
206(%16) adet nötrüm
968(%75) adet destekliyorum olarak dağılmaktadır.

Bu sonuçlara dair daha derin analizler yapılabilecek durumda olmasına karşın bahsedildiği gibi anket sonuçlarının resmiyeti bulunmaması nedeniyle bu sayılara odaklanmaktan daha çok, öğrencilerin bu konudaki endişelerini ve düşüncelerini sizlere iletmek istiyorum.

Zorunlu pass/fail sistemine dair yorumlar incelendiğinde, sistemde çok temel belli problemler olduğunu gözlemliyoruz.

1) Probation durumunda kalan veyahut dönemde ortalama yükseltme ihtiyacına sahip öğrenciler için çok ciddi bir haksızlık, adaletsizlik durumu oluşuyor.

Klasik Harf Notu Sistemine dair yorumları incelediğimizde,

1) Öğrencilerin dönemden beklentisini karşılayan, normal şartlar altında öğrencilerin alışık olduğu sistem olması öğrencilerin sistemin devam etmesini istemesinde önemli etkenlerden bir tanesi.

2) Belli durumlarda bölüm sıralaması önemli olduğu için, şu anki sistemden farklı bir sisteme geçildiğinde bu sıralamanın farklı oluşabileceği, bunun da adaletsizlik yaratabileceği kanısı mevcut.

3) Sisteme karşı çıkanların en temel argümanları imkan eşitsizliği, bir öğrenci evinde internet, kitaplar, temiz ve sağlıklı bir çalışma ortamına sahip olabilirken, bir diğer öğrencinin bunların hiçbirisine sahip olamaması gibi durumların varlığı klasik harf notu sistemine karşı ortaya konan ciddi bir problem.

4) Yukarıdaki bahsedilen problemlerin bir adım ileri götürülerek kişinin kendisinin ya da bir tanıdığının hastalanması, çevresinde sağlık çalışanları bulunması sebebiyle yüksek stres altında bulunan öğrencilerin derslere yeterli önemi gösteremeyecekleri, bu sebepten normal şartlar altında sahip olacaklarından çok daha düşük harf notlarına sahip olacaklarını düşünen de ciddi bir payda mevcut.

Opsiyonel Pass/Fail Sistemine dair yorumları incelediğimizde,

1) Yorumların pek çoğunun klasik harf notu sistemiyle angaje olduğunu görebiliyoruz. Klasik harf notu sisteminin adaletli olduğunu düşünen öğrenciler çoğunlukla opsiyonel pass/fail sisteminin adaletsiz bir ortam oluşturabileceğinden, bu şekilde farklı 2 notu alan öğrencinin aynı krediyi almasının etkisinden bahsediyor. 

2) Aynı şekilde klasik harf notu sistemine imkanların farklılığının getirdiği adaletsizlik sebebiyle karşı çıkan kişiler bu sistemin öğrencileri psikolojik olarak rahatlatacağını, insanların daha fazla derse ortalamalarının düşmesi kaygısı olmadan odaklanabileceğini söylüyorlar. 

3) Şahsen yanlış anlaşılmadan kaynaklandığını düşündüğüm, sistemin düşük ortalamalı ve probation durumundaki öğrencilere zararlarının olduğunun düşünenler de mevcut, bu düşüncedeki insanlarla birebirde konuştuğumda sistem hakkında karmaşıklık yaşadıklarını fark ettim, daha düzenli ve detaylı şekilde anlattığımda genelde sistemin aslında faydalı olduğu söylendi bana, buradan da %75 lik oranın aslında daha yüksek olduğu kanısına varılabileceğini düşünüyorum.

Sonuç olarak baktığımızda, ülkemizde şu an Koç Üniversitesi, Sabancı Üniversitesi, Boğaziçi Üniversitesi tarafından kabul edilen, Bilkent Üniversitesi kamuoyunda bu şekilde anket ve imza çalışmalarının yürütüldüğü opsiyonel pass/fail sistemini Orta Doğu Teknik Üniversitesi olarak kullanmamızın öğrenci dostu ve anlayışlı bir davranış olacağı kanısındayım.

Saygılarımla,