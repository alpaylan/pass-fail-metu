# ODTÜ Pass-Fail Sistemi Hakkında Bilgilendirme 

### Gerekli Linkler
[For English](http://alperenkeles.me/pass-fail-metu/english/)

[İletişim/Contact](http://alperenkeles.me/pass-fail-metu/contact/)

[Sıkça Sorulan Sorular(SSS)/FAQ](http://alperenkeles.me/pass-fail-metu/faq/)

[Süreç](http://alperenkeles.me/pass-fail-metu/process/)
## Merhabalar Arkadaşlar

Bu siteyi, Covid-19 Salgını sonucunda oluşan kaos ve düzensizlik ortamında öğrenciler olarak yaşadığımız dezavantajlara bir nebze faydalı olacağını düşündüğümüz optional pass/fail(seçmeli geçme/kalma) adlı şu anki not sisteminden farklı bir sistemle ilgili, bu sisteme ODTÜ'de geçilmesi üzerine yapılan çalışmalarla igili sizleri bilgilendirmek için açtık.

### Klasik Not Sistemi

Her dersin ders saati + (lab/recit saati)/2 kredisinin olduğu, ODTÜ'de uygulanan kredili notlandırma sistemidir. AA-CC arası koşulsuz geçme, DC/DD koşullu geçme, FD/FF dersten başarısız olma olarak adlandırılır.

### Optional Pass/Fail -- Seçmeli Geçme/Kalma

Ülkemizde [Koç Üniversitesi](http://alperenkeles.me/pass-fail-metu/koc-mail.jpg), [Boğaziçi Üniversitesi](http://alperenkeles.me/pass-fail-metu/boun-mail), [Sabancı Üniversitesi](http://alperenkeles.me/pass-fail-metu/sabanci-mail.jpg), [Bilkent Üniversitesi](http://alperenkeles.me/pass-fail-metu/bilkent-mail) tarafından kabul edilmiş, dünya genelinde MIT, Berkeley, Northwestern University, University of Michigan, Harvard University, Washington State University, Caltech, Stanford University gibi önde gelen kurumlar tarafından uygulanan alternatif notlandırma sistemidir.

P/F sistemi öğrenciler geçtikleri(AA/DD) dersleri **pass** olarak saydırarak bu derslerin bağladığı dersleri alabildikleri, mezun olabildikleri yani dersi geçmiş sayıldıkları ancak dersin GPA/CGPA lerine etki etmediği bir sistemdir.

Sistemin çeşitli kullanım durumlarını aşağıdaki gibi inceleyerek sizlerin aklındaki soruları ortadan kaldırmaya çalışacağız, sistemler ilgili herhangi bir durumda lütfen bizle [iletişime](http://alperenkeles.me/pass-fail-metu/contact/) geçiniz.

- **Probation(Sınamalı) Durumundaki Öğrenciler İçin:**

Ali 1.97 not ortalamasına sahip probation durumunda bir öğrenci olsun. 

Basitlik için Alinin 3 ders aldığını varsayalım. 

A, B, C derslerini sırasıyla DD, CB, CB olarak veren Ali'nin ortalaması normal şartlar altında 1.99'da kalacak iken DD verdiği dersi **pass** olarak saydırarak not ortalamasını 2.00 yaptı, bu sayede probationdan çıkarak önümüzdeki dönem üst sınıftan yeni dersler alabilecek.

- **Probation Sınırındaki Öğrenciler İçin:**

Hakan 2.04 not ortalamasına sahip bir öğrenci, ancak evinde ders çalışmak için yeterli imkanlara sahip değil, belki interneti, belki çalışacak alanı ya da kaynağı yok. Belki de daha kötü bir ihtimalde ailesinden birisi veya kendisi hasta, ancak eğitimini dönemini dondurmak istemeyip deneyeceği kadar devam ettirmesi gerekli.

Hakan da yine 3 ders almış olsun,

A, B, C derslerini sırasıyla FD, DC, CC olarak veren Ali'nin ortalaması normal şartlar altında 1.98'e düşecek iken B ve C derslerini **pass** olarak saydırarak not ortalamasını 2.01'de tutmayı başardı, bu sayede sonraki probationa düşme şansını kaldırmış oldu.

- **Sistemin Faydalı Olmayacağı Öğrenciler:**

Bir konuya açıklık getirmek istiyorum, bu sistem kimse için faydasız, adaletsiz, verimsiz olmayacaktır. Evde ders çalışabilen, öğretimine normal şartlar altında gibi devam eden insanlara adaletsizlik olabilir gibi bir yanılgı var ortada. Söz gelimi, sıralamasını yükseltmek isteyen insanlar, diğer insanlar düşük notlar alamadığı için sıralamasını yükseltemeyecek. Fakat bu, bir yanılgı. Eğer herkes normal şartlar altında olsaydı da biz pass/fail sistemi uygulasaydık, evet dezavantaj olurdu. Fakat sıralamasından kaygı duyan insanlar, şunu fark etmeliler ki, mevcut sistemde, diğer insanların evlerinde derslere motive olamamasından faydalanacaklar. Örneğin, ben normalde 4,00 ortalamaya sahip olayım. Şimdi, evimde bulunduğumuz şartlar dolayısıyla 2,00 ortalama yapacağım. Okula devam ediyor olsaydık ben yine 4,00 yapacaktım. Şimdi, mevcut sistemi devam ettirirsek, benim 2,00 ortalama yapmamdan faydalanarak sıralamasını yükseltecek insanlar, nasıl bir adaletsizliği görmezden geldiklerini fark edecekler mi? Bu yüzden, pass/fail sistemi, tüm öğrenciler için en adaletli ve faydalı sistemdir. Bizden götüreceği kaygıların sağlayacağı faydalar da cabası.

