```

ODTÜ Rektörlüğüne,

Covid-19 Salgını sonrası yaşanan kaos ortamının getirdiği sonuçların üniversitemiz öğrencilerinin ve öğretim elemanlarının hayat düzenini ciddi bir şekilde etkilediği açıktır. Pek çok öğrenci şehir değiştirmek, doğal ortamlarından uzaklaşmak durumunda kalmış, normal şartlarda öğretim süreçlerinde yararlandıkları ortam/internet/kitap gibi pek çok kaynaktan mahrum kalmışlardır. 

Benzer problemler yine pek çok akademisyenimiz için de geçerli olmakta ve hem öğrenciler, hem de öğreticiler tarafında bu geçişi daha yumuşak bir hale getirerek verimdeki düşüşü en aza indirmeye çalışılmaktadır.

Ancak bariz şekilde bu dönemin normal eğitim/öğretim dönemlerinden çok daha zorlu, verimsiz ve problemli geçeceği açıktır. Her türlü imkana sahip olan kişilerin bile maalesef ki salgına yakalanma riski bulunmakta, bu risk her birimizin psikolojisini etkilemenin yanısıra gerçekten hastalığa yakalanan bir kişinin eğitim/öğretim faaliyetleriyle ilişkisini sağlıklı şekilde devam ettirmesi mümkün gözükmemektedir.

Bu sebepledir ki, üniversitemiz YÖK yönergesine uygun bir şekilde öğrencilerin okulu dondurmalarına izin vermektedir, ancak bizce bu imkandan daha iyi imkanlar öğrencilere sunulabilir ve sunumalıdır.

Öne sürdüğümüz alternatifler dünyanın ve Türkiye'nin çeşitli önde gelen üniversitelerinde kullanılan metodlardır, üniversitemiz rektörlüğünden bu alternatifleri değerlendirmelerini, öğrencileri için en faydalı şekilde eğitim dönemini devam ettirmelerini beklemekteyiz.

1- Pass/Fail Opsiyonu: Pass/Fail opsiyonu üniversitemiz öğrencilerinin bir dersten geçer not(passing grade) aldıkları takdirde AA-DD arasındaki notlarını transkriptlerinde S olarak saydırabilme seçeneğidir. 

Dünya çapında MIT, Berkeley, Northwestern University, University of Michigan, Harvard University, Washington State University, Caltech, Stanford University gibi önde gelen kurumların yanında ülkemizde Koç Üniversitesi öğrencilerine pass/fail opsiyonunu sunmaktadır.

2- Birden Fazla Derse Dersten Çekilme(Withdrawal) İmkanı: Normal şartlarda dönemde 1 ders olarak sınırlandırılmış dersten çekilme sayısının arttırılmasıyla, üniversitemiz öğrencilerinin birtakım derslere odaklanabilmesini sağlanabilir, öğrencilerin salgının getirdiği kaos ortamından dolayı sınamalı öğrenci(probation) durumuna düşmesi engellenebilir.

Saygılarımla,


```